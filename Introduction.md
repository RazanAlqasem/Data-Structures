# 🧠 Introduction:

بتعرفوا إنه ترتيب البيانات جوّا الكود مهم متل ترتيب أفكارك قبل ما تحكي؟

تخيّل عندك شنطة سفر…  
إذا ما رتّبت أغراضك صح، رح يصير صعب تلاقي كل شي، ويمكن ما تسكّر الشنطة أصلاً  
نفس الإشي بالكود 💻

---

هاد اللي بنسميه بـــ  
## **Data Structures**

هي الطريقة اللي بنخزن وننظم فيها البيانات داخل الذاكرة،  
مشان نقدر نستخدمها بسهولة داخل الكود 🚀

---

## 🗂️ Types Of Data Structures:
هياكل البيانات مش كلها نفس الشكل، وفي كتير طرق نقدر نصنّفهم فيها.  
كل تصنيف بعتمد على طبيعة البيانات، كيف بتمشي، كيف بنخزّنها، وكيف بنتعامل معها.

## 1🔹 Linear Structures – هياكل خطيّة

هياكل بتمشي بشكل "خط مستقيم"،  
يعني العنصر الأول بعده الثاني، وبعدين الثالث... وهكذا.  
كل عنصر إله جاره المقرّب، وما في تشعبات أو فروع.

أمثلة:
- Arrays
- Linked Lists
- Stacks
- Queues

---

## 2🔹 Non-Linear Structures – هياكل غير خطيّة

هون الوضع مختلف!  
البيانات مش ماشية بخط، بل عندها "فروع" أو "تشعبات"،  
وكأنها شجرة أو خريطة طرق.

أمثلة:
- Trees
- Graphs
